HTML এর পূর্ণরুপ হচ্ছে Hyper Text Markup Language.
আমরা কিন্তু সবাই HTML এর সাথে কমবেশি পরিচিত।
 

                                                                HTML আমরা কেন ব্যবহার করব?

World Wide Web কে আমরা সংক্ষেপে www নামে ডেকে থাকি। ওয়েব ব্যাপারটা হচ্ছে পৃথিবীর সকল কম্পিউটারের মধ্যে একটি নেটওয়ার্ক। ওয়েবের তথ্য গুলা আমাদের জন্য কতটা গুরুত্বপূর্ণ তা বলার অপেক্ষা রাখে না। ওয়েবের সমস্ত তথ্য একটা ডকুমেন্টে জমা থাকে যাকে আমরা বলি ওয়েব পেজ। 
এই পেজগুলা অনেক বড় বড় কম্পিউটারে সংরক্ষিত থাকে যাকে আমরা বলি সার্ভার। (এটা কিন্তু আমাদের কম্পিউটারের মত নয়)। সার্ভার থেকে তথ্য দেখার জন্য আমরা ব্রাউজার ব্যবহার করি। Google Chrome বা মজিলা ফায়ারফক্স হচ্ছে এমন ধরনের সফটওয়্যার যেগুলো দিয়ে আমরা ইন্টারনেট ব্রাউজ করি । মনে কর তুমি “C Programming” লিখে ইন্টারনেটে “Search” করলে। করার সাথে সাথে কিছু ওয়েবসাইটের লিঙ্ক তোমার সামনে আসবে। 



একদম উপরে তোমরা যেটা দেখতে পাচ্ছ সেটাই ওয়েবপেজ লিঙ্ক। এরপর তোমরা “Learn C Programming” লেখার নিচে যেগুলো দেখতে পাচ্ছ ওইগুলোকে বলে “Tab”। তার যেকোনো একটা ট্যাবে click করলে তোমরা নতুন একটা ওয়েবপেজে যেতে পারবে।

নিচের লিঙ্কে গেলেই তোমরা বিষয়টি দেখতে পারবে।
https://www.programiz.com/c-programming

এখন কথা হচ্ছে তোমার কাছে যদি তথ্যগুলো এলোমেলো আকারে আসে ,তুমি কি পড়ে দেখবে?
কখনই না ।
তাহলে এই তথ্যগুলোকে সুন্দরভাবে উপস্থাপন করতে হবে। 
এখন তোমাদের একটি মজার জিনিস দেখাব।

আমার দেয়া উপরের লিঙ্কে প্রথমে ক্লিক কর।

অই লিঙ্কে যাবার পরে তোমরা তোমাদের KeyBoard এর Ctrl (Keyboard এর বামে নিচের দিকে )এবং U বাটন দুটি  একসাথে Press কর। তাহলে তোমরা যা দেখবে 


ছবির দিকে তাকালেই তোমরা অনেক কিছুই দেখবে। স্বাভাবিক ভাবে হয়ত তোমরা ভয় পাবে।(Love at first sight এর মত কিছু ঘটবে না এখানে )। আমরা আস্তে আস্তে অনেকগুলো বিষয় ব্যাখ্যা করব। (সবগুলো তোমাদের না জানলেও চলবে।) 
 এই পেজের জিনিসগুলো মূলত HTML। একদম উপরে তোমরা <!DOCTYPE html> দেখতে পাচ্ছ। এটা মূলত একটি ট্যাগ(Tag)। ট্যাগ গুলো “Greater than” (M এর ডানপাশের বাটন) এবং Smaller than (Greater than বাটনের ডানপাশ এর বাটনে থাকে)। এদেরকে বলা হয় অ্যাঙ্গেল ব্রাকেট ।একসাথে দেখতে এরা এরকম <> । ট্যাগগুলোকে ব্যবহার করা হয় সাধারনত জোড়ায় জোড়ায় । যেমন <html> একটা ট্যাগ। এটাকে আমরা বলব ওপেনিং ট্যাগ। তাহলে ক্লোসিং ট্যাগ টা কেমন হবে?
এটা হবে এরকম </>। অর্থাৎ < এই চিহ্নের পরে একটা Slash ব্যবহার করবে। তাহলে html এর জন্য হবে </html> এই দুই ট্যাগ এর মাঝে তুমি তোমার লেখাগুলো লিখবে। তাহলে সেটা আমরা ব্রাউজারে দেখতে পাব। কিন্তু কথা হচ্ছে কোথায় লিখব।

লেখার জন্য অনেক Text editor আছে। যেমনঃ Notepad++, Atom,VS Code ইত্যাদি। আমরা এখানে Notepad++ ব্যবহার
করব।
Notepad++ install করতে চাইলে Google এ Notepad++ লিখে Search দাও। অথবা নিচের লিঙ্কে ক্লিক কর। 

https://notepad-plus-plus.org/repository/7.x/7.0/npp.7.Installer.x64.exe

আশা করি তোমরা এটা ইন্সটল করতে পেরেছ। এরপর ডাবল ক্লিক করে Notepad++ Open কর। একটা Blank পেজ তোমরা দেখবে। New File Create করার জন্য Ctrl+N Press কর।
এখন আমরা HTML লেখা শুরু করব।
   

<!DOCTYPE html>
<html>
<body>

<h1> First Heading </h1>
<p> first paragraph </p>
</body>
</html>




 আমরা আমাদের কোডের সবার উপরে দেখতে পাচ্ছি <!DOCTYPE html> লেখা ।
এটার মানে হচ্ছে Document Type Declaration। এটা আমাদের Browser কে html এর version এবং Type সম্পর্কে অবহিত করে যাতে করে browser সঠিকভাবে আমাদের প্রোগ্রাম Load করতে পারে।
এরপর <html> এবং </html> মাঝের text গুলো web page কে বর্ণনা করবে। 
<body>  এবং </body> এর মাঝে লেখাগুলো হচ্ছে  প্রদর্শন যোগ্য page content।
Heading লেখার জন্য আমরা ব্যবহার করি <h1> </h1> ট্যাগ। এর মধ্যকার text গুলো heading হিসেবে থাকবে।
তুমি যদি <h1></h1> এর জায়গায় <h2></h2> লেখ তাহলে Heading গুলো আগের চেয়ে ছোট হবে।
এভাবে তোমরা <h6></h6> পর্যন্ত লিখতে পারবে। 

উপরের text টি লেখার পর Ctrl+S দিয়ে সেভ কর। ধরা যাক এটার নাম first.html । .html হচ্ছে extension। এটা দ্বারা বুঝাচ্ছে আমাদের লেখা ফাইলটি html ফাইল। তোমরা .htm ও ব্যবহার করতে পারো। এরপর file টি Double Click করলে এটি তোমার Default Browser এ ওপেন হবে। পছন্দের browser এ ওপেন করতে চাইলে ফাইলটির উপর Right Click করে Open with option এ দিয়ে তোমরা Browser select করতে পারো। আমি এক্ষেত্রে Google Chrome কে অগ্রাধিকার দেই।

তাহলে নিচের পেজটি প্রদর্শিত হবে। 

এটা চলে আসলে তুমি বুঝবে তুমি তোমার প্রথম html code টি run করতে সক্ষম হয়েছ।
একটা congratulation তুমি পেতেই পারো !

এই text গুলোও তুমি run করে দেখতে পারোঃ

<!DOCTYPE html>
<html>
<body>
<h1>Heading </h1>
<h2>Heading </h2>
<h3>Heading </h3>
<h4>Heading </h4>
<h5>Heading </h5>
<h6>Heading </h6>

</body>
</html>




তাহলে তুমি নিচের output পাবে। টেক্সট save করতে ভুলে যেওনা কিন্তু। নাম দিতে পারো second.html


তোমাদের সুবিধার জন্য বহুল সমাদৃত কিছু ট্যাগ লিস্ট দিয়ে দিচ্ছি। আমরা এগুলো ধাপে ধাপে আলোচনা করব ।

<!DOCTYPE>		
<html>			
<head>		
<title>			
<body>		
<h1> to <h6>		
<p>			
<br>			
<!--...-->		
<form>			
<input>		
<textarea>		
<button>		
<select>		
<option>		
<label>		
<fieldset>		
<datalist>		
<output>		
<img>			
<ul>			
<ol>			
<li>			
<table>		
<caption>		
<th>			
<tr>			
<td>			
<thead>		
<style>			
<div>			
<span>	
<script>	

	
<!DOCTYPE>


এটা নিয়ে আমরা আলোচনা করেছি আগেই। এটার মানে হচ্ছে Document Type Declaration। এটা আমাদের Browser কে html এর version এবং Type সম্পর্কে অবহিত করে যাতে করে browser সঠিকভাবে আমাদের প্রোগ্রাম Load করতে পারে।

<html> </html>

এই ট্যাগ এর মাঝের text গুলো web page কে প্রদর্শন করে। 
                                                             
